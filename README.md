# Wypalanie kawy - w duchu open source!

1. Nagrzewamy piekarnik do 120C - bez termoobiegu!
2. Rozkładamy ziarna na blasze z dala od przodu i tyłu piekarnika aby zapewnić możliwie równe wypalenie (tył jest zwykle gorętszy, przód chłodny)
3. Wstawiamy ziarna i ustawiamy timer na 3m30s
4. Po upływie tego czasu ustawiamy temperaturę na 200C
5. Po ok. 10 minutach zacznie się 1st crack - "pierwszy krak" czyli pękanie ziaren, jak popcorn
6. Po dotarciu do 200C dalej podnosimy temperaturę, ale powoli, aby nie przekroczyć 210C
7. Wizualnie i węchowo oceniamy czy już jest odpowiedni poziom wypalenia - przydaje się mocna latarka bo światełko piekarnika przekłamuje
8. Chłodzimy kawę - bierzemy dwa metalowe naczynia i przesypujemy z jednego w drugie; najlepiej robić to na balkonie ze względu na "plewy", czyli łuski kawy, które się oddzieliły podczas wypalania
9. Dokładnie wietrzymy mieszkanie :)

Swieżo wypalona kawa będzie intensywnie odgazowywać przez następną dobę-dwie i może w tym czasie łatwo zatykać ekspresy dźwigniowe czy kolbowe. Dlatego polecane w tym czasie są nie-ciśnieniowe metody parzenia, na przykład Aeropress.
